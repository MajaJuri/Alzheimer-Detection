# Alzheimer-Detection
Projekt u sklopu predmeta Analiza slika u biomedicini

Alzheimerova bolest je degenerativna bolest mozga nepoznatog uzroka koja dovodi do gubitka pamćenja, posebno kratkotrajnog, demencije te promjena u ponašanju i osobnosti oboljelih. Danas, ova bolest i drugi oblici demencije pogađaju oko 24 milijuna ljudi širom svijeta. Iako ne postoje lijekovi koji mogu u potpunosti izliječiti Alzheimerovu bolest, neki lijekovi mogu u ranim stadijima pomoći ublažiti simptome i usporiti napredovanje bolesti. Stoga je rano otkrivanje Alzheimerove bolesti ključno za ublažavanje njenih simptoma.

Jedan od ključnih alata za rano otkrivanje je magnetska rezonancija (MRI), koja se koristi za identifikaciju promjena u mozgu povezanih s ovom bolešću. Analiza velike količine MRI snimaka može biti izuzetno složena i dugotrajna. Međutim, primjena računalnih metoda analize slike i modela za detekciju Alzheimerove bolesti može značajno ubrzati ovaj proces, omogućujući bržu i precizniju dijagnozu te bolji ishod za pacijente.
